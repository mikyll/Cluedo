Dalla Tabella dei Vincoli sono emersi alcuni requisiti non funzionali:
-Usabilità;
-Performance;
-Sicurezza;
-Bilanciamento


Nel caso in esame i requisiti più importanti sono quelli che rendono l'applicazione "piacevole e divertente", ovvero principalmente usabilità e bilanciamento, ma anche le performance: migliore è l'esperienza di gioco, maggiori saranno le probabilità che l'utente continui ad utilizzare l'applicazione ed eventualmente la consigli ad altri.

L'usabilità impatta molto la struttura delle interfacce che andranno progettate per essere il più semplice ed intuitivo possibile.
Nel nostro progetto la sicurezza è un aspetto relativamente importante: innanzitutto riguarda solo la modalità multigiocatore. Inoltre, poiché nella versione base dell'applicativo non è previsto un sistema di partite classificate, né eventuali premi o ricompense accumulabili sul proprio account utente, la protezione dei dati di accesso passa in secondo piano (soprattutto perché non vengono salvate informazioni personali sensibili). Al contrario, è importante garantire un'esperienza di gioco equilibrata per tutti, quindi evitare eventuali truffe o utilizzo di terze parti per avere vantaggi nel corso delle partite e/o vincere facilmente.

Considerati questi aspetti, si decide di procedere cercando di massimizzare l'usabilità, quindi l'attenzione sarà focalizzata sullo sviluppo delle interfacce e le interazioni fra queste. Anche il bilanciamento e le performance assumeranno particolare importanza, quindi si cercherà di ottimizzare i componenti, soprattutti quelli riguardanti le partite.
Per quanto riguarda la sicurezza, verranno adottati algoritmi di controllo automatico ed un gestore di sicurezza in cui sarà possibile analizzare i vari log.